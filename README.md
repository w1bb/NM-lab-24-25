# Numerical Methods Lab (2024-2025)

## Laboratoare

- [**lab-01**](./lab-01/) - Setup. Introducere în Octave.
- [**lab-02**](./lab-02/) - Factorizarea LU

## Punctare

Punctajul pe laborator poate fi obținut în mai multe moduri, fiind la latitudinea **fiecăruia** să își aleagă metoda de lucru.

### Varianta 1 - Proiect

Aveți opțiunea de a lucra la un proiect **în 1 sau 2 persoane**, la alegerea voastră, pentru a vă echivala punctajul. Puteți obține astfel întregul punctaj **(1p) + bonus**.

Dacă alegeți această cale, trebuie să:

1. Vă comunicați intenția de a lucra la acest proiect **în primele două săptămâni de laborator**. Odată ce expiră acest deadline, nu veți mai putea să vă schimbați varianta de obținere a punctajului.

   **Deadline HARD:** primele 2 săptămâni, adică _2 martie 2025, 23:59_

2. Vă alegeți un proiect suficient de complex care să utilizeze, **în orice limbaj de programare doriți**, cel puțin una din metodele numerice discutate la laborator (/curs) pe tot parcursul semestrului, implementată de la 0 de către voi. Proiectul trebuie să fie aprobat în prealabil de laborant. Tot laborantul este cel care vă va anunța care este punctajul maxim pe care îl puteți obține cu acest proiect ($P_{max}$).

   **Deadline HARD:** primele 6 săptămâni, adică _30 martie 2025, 23:59_

3. Vă creați un repo de GitHub ce conține atât întregul codebase, cât și o scurtă documentație sub forma unui fișier `README.md` ce cuprinde neapărat pașii pe care cineva ar trebui să îi urmeze ca să ruleze proiectul vostru. 

   Vi se va acorda astfel un punctaj procentual (0%..100%) în funcție de cât ați reușit să implementați din ceea ce v-ați propus, dar nu numai (${proc}_{result}$).

   **Deadline HARD:** primele 10 săptămâni, adică _TBD_

4. Vă prezentați în cadrul laboratorului (~10 min) proiectul - puteți avea și o prezentare PPT, însă aceasta este opțională; demo-ul aplicației este **obligatoriu**.

   Prezentările pot avea loc în cadrul oricărui laborator din **primele 12 săptămâni**, cu mențiunea că este posibil să fiți amânați astfel încât laboratoarele să se poată desfășura normal. De preferat ar fi să vă anunțați intenția de a prezenta proiectul din timp pe Teams.

   Vi se va acorda astfel un punctaj procentual (0%..100%) în funcție de cât de bună a fost prezentarea voastră (${proc}_{present}$).

Punctajul se va calcula folosind formula:

```math
P_{max} \cdot {proc}_{result} \cdot {proc}_{present}
```


### Varianta 2 - Lucrări de laborator

Puteți să dați două lucrări de laborator pentru a vă primi întreg punctajul pe laborator (**1p**).

- Lucrările vor fi, de principiu, din cele două părți ale materiei (metode numerice matriceale, respectiv metode numerice funcționale);
- Lucrările **nu** vor fi anunțate cu exactitate, însă veți fi înștiințați din timp că _urmează_ să le susțineți;
- Fiecare lucrare valorează **0.5p**;
- Detalii suplimentare _la locul faptei_.

### Bonusuri

Pentru a acumula punctaj suplimentar la laborator, vor exista multiple ocazii de a _ciupi_ câte un bonus. Acestea pot fi acordate ad-hoc oricând de către laborant.

Suplimentar, cele mai bune lucrări de laborator sunt și ele eligibile pentru punctaj bonus _(dar nu este obligatoriu...)_.

Punctajul bonus se trunchiază la **0.5p**.

### Prezența / lucrarea la laborator

Simpla prezență la laborator **NU** vă aduce niciun punctaj, însă fără cel puțin **8 prezențe**, **NU** vă veți primi punctajul.

Totodată, terminarea sarcinilor de lucru **NU** vă va aduce niciun punctaj, însă nelucrarea în timpul laboratorului _(atenție, nu terminarea laboratorului, ci lucrarea propriu-zisă a laboratorului)_ vă va anula prezența la acel laborator.

### Plagiatul, AI-ul etc.

Vom avea **zero toleranță** pentru cod/lucrări plagiate sau care utilizează soluții generate de inteligența artificială. Punctajul pe laborator se va anula complet, indiferent de cine a fost "sursa" și cine a fost "destinația".

Din cauza antecedentelor, în cazul în care nu vă recunoașteți fapta, vom investiga mai amănunțit, însă profesorul de curs va fi înștiințat și el.
